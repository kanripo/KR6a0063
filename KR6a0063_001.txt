#-*- mode: mandoku-view; -*-
#+TITLE: 解夏經
#+DATE: 2015-08-30 19:30:00.402147
#+PROPERTY: JUAN 1
#+PROPERTY: ID KR6a0063
#+PROPERTY: SOURCE 高麗藏 東國大學校影印本
#+PROPERTY: BASEEDITION T
#+PROPERTY: WITNESS TKD
¶¶¶<pb:KR6a0063_TKD_34-0569a>
佛說解夏經¶¶驅
西天譯經三藏朝奉大夫試光祿卿¶明敎大師臣法賢奉詔譯
¶如是我聞一時佛在王舎城迦蘭陀
竹林精¶舎與五百苾芻衆倶皆是阿
羅漢諸漏巳盡¶所作巳辦除諸重擔
逮得巳利盡諸有結心¶善解脫唯一
苾芻現居學位世尊巳爲授記¶見法
得法當證滿果
¶爾時世尊安居旣滿當解夏時於十
五日與¶苾芻衆敷座而坐會衆坐巳
是時佛告苾芻¶衆言我今巳得梵行
寂靜是最後身以無上¶藥斷除諸病
我之弟子了知諸法皆巳通達¶是故
我今說解夏法諸苾芻衆我於夏中
所¶有身口意業汝等可忍
¶是時尊者舎利弗聞佛語巳從座而
起偏袒¶右肩右膝著地合掌向佛而
白佛言世尊如¶佛所說我今巳得梵
行寂靜乃至身口意業¶可忍者我等
知佛身口意業無諸過失我等¶苾芻
今無可忍於意云何我佛世尊難調
者<md:KR6a0063_T_001-0861c>¶能調無止息者善爲止息無安隱
<pb:KR6a0063_TKD_34-0569b>
者而善安¶慰未寂靜者令得寂靜如
來善了正道善說¶正道開示正道乃
至我等樂聲聞菩提者佛¶爲善說令
聲聞等如理修行而證聖果是故¶我
等於佛世尊身口意法而無可忍
¶爾時尊者舎利弗白佛言世尊我今
對佛身¶口意業所有不善求佛可忍
¶佛告舎利弗汝今所有身口意業我
當忍可¶於意云何汝舎利弗具戒多
聞少欲知足斷¶諸煩惱發大精進安
住正念具等引慧聞¶慧揵慧利慧出
離慧了達慧廣大¶清淨慧甚深慧無
等慧具大慧寶¶未見者令見未調伏
者令得調伏未聞法者¶而爲說法具
瞋恚者而令歡喜能爲四衆說¶法無
倦譬如金輪王子而受灌頂繼紹王
位¶依法而治汝舎利弗亦復如是爲
我之子¶受灌頂法紹法王位如我所
轉無上法輪如¶我漏盡證得解脫是
故汝舎利弗所有三業¶我今忍可時
舎利弗聞佛忍可投誠禮謝復¶白佛
言世尊如佛爲我忍可三業於此會
中¶五百苾芻身口意業所有不善唯
佛說解夏經苐二張驅
<pb:KR6a0063_TKD_34-0569c>
願世尊亦¶如是忍佛告舎利弗五百
苾芻所有三業我¶亦可忍於意云何
此五百苾芻皆是阿羅漢¶諸漏巳盡
所作巳辦除諸重擔逮得巳利盡¶諸
有結心善解脫唯一苾芻現居學位
而此¶苾芻我巳授記見法得法當證
滿果舎利弗¶是故
我於五百苾芻所有二業皆悉可忍
¶爾時舎利弗重白佛言世尊我與五
百苾芻¶衆等所有三業佛巳可忍我
今有疑當復啓<md:KR6a0063_T_001-0862a>¶請願佛世尊爲我分別
世尊此五百苾芻中¶幾苾芻得三明
法復幾
苾芻得倶解脫復幾¶苾芻得慧解脫
¶佛告舎利弗此五百苾芻中九十苾
芻得三¶明法九十苾芻得倶解脫餘
者苾芻得慧解¶脫舎
利弗如是苾芻盡諸煩惱皆住眞實
¶爾時會中有一尊者名嚩儗舎作如
是念我¶今對佛苾芻衆前以解夏伽
陀伸於讃嘆是¶時尊者嚩儗舎作是
念巳從座而起偏袒
右¶肩右膝著地合掌恭
肅說伽陀曰¶佛說解夏經苐三張驅
<pb:KR6a0063_TKD_34-0570a>
解夏十五日清淨行律儀
¶¶五百苾芻衆悉斷煩惱縳
¶¶¶皆盡諸漏法而證聖果位
¶内寂外善調解脫而離有
¶¶盡生死邊際所作皆巳辦
¶¶無明我慢結斷盡無有餘
¶¶我佛最上尊斷諸邪念法
¶¶及斷有漏法善除愛病苦
¶¶愛滅不復生離取大師子
¶¶盡諸有怖畏唯我佛世尊
¶¶譬如金輪王千子常圍繞
¶¶善治四天下調伏四海邊
¶¶又如戰得勝爲最上調御
¶¶聲聞得三明離死法亦然
¶¶佛子皆如是證滅不復生
¶¶我今禮法王無上大日尊
是時嚩儗舎苾芻說此伽陀巳復還
本座
¶爾時尊者舎利弗與諸苾芻聞佛宣
說解夏¶之法心生快利踊躍歡喜信
受奉行
<md:KR6a0063_T_001-0862b>¶佛說解夏經
